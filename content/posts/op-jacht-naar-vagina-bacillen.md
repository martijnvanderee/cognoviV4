---
templateKey: post.template
title: Op jacht naar vagina bacillen
Subtitle: Wetenschappers onderzoeken verband tussen afscheiding en blaasontsteking
date: 2023-07-05T11:29:32.758Z
headerPhoto: map-image-img-afscheiding-header-pexels-cottonbro-studio-6757773-jpg-bron-pexels-cottonbro-studios-onderschrift-afscheiding-header
onderwerp: human
auteur: Monique Siemsen
tags:
  - vagina
  - vaginale afscheiding
  - vaginale zetpil
  - blaasontsteking
  - overgang blaasontsteking
  - vrouwen
  - tampon met yoghurt
  - over night tampon
  - melkzuurbacteriën
  - wetenschap
  - wetenschappelijk onderzoek
---
**Vrouwen hebben vaker last van een blaasontsteking dan mannen. Hun urineweg is korter en bacteriën kunnen dus makkelijker en sneller de blaas bereiken. Een ontsteking hoger aan de urinewegen, zoals de nieren kan helemaal link worden. Hoogste tijd dus, dat de wetenschap zich buigt over dit pijnlijke euvel, dat veel vrouwen dikwijls treft.**

In de Verenigde Staten rennen vrouwen meteen naar de huisarts voor een antibiotica kuurtje, in Nederland gaan we aan de vitamine C en liters water. Om daarmee de bacterie uit de urinewegen te spoelen. Op het internet zijn ook sites te vinden, die aanraden tampons met yoghurt in te brengen, om de zuurtegraad te herstellen. Maar of dat zo verstandig is?

**V﻿erschil in vaginale afscheiding**

Japanse wetenschappers hebben de afscheiding van vagina’s onderzocht. Zit er verschil tussen de verschillende vaginale afscheidingen? En zo ja, kan daar iets aan gedaan worden? De eerste vraag konden de wetenschappers al snel positief beantwoorden. Vooral vrouwen in de overgang, die vaker blaasontstekingen krijgen dan andere vrouwen, vertonen een heel andere bacteriële samenstelling van hun vaginale afscheiding. Zo bevat hun afscheiding veel minder lactobacillen. In plaats daarvan zitten er bacillen in hun afscheiding, waarvan we inmiddels weten dat deze infecties veroorzaken, zoals e-coli bacteriën.

![Heerlijk yoghurtje, maar niet voor in de vagina. Daar is nóch de vagina, nóch de yoghurt voor bedoeld.](/img/afscheiding-1-yoghurt.jpeg "Pixabay.com")

De wetenschappers vermoeden dus dat de *Lactobacillus* niet alleen infecties tegengaat, maar ook de aanwezigheid van de foute bacteriën, die deze infecties veroorzaken. En dat de aanmaak van de *Lactobacillus* daalt door de menopauze. Dat is belangrijk, want de *Lactobacillus* helpt dus op natuurlijke wijze te beschermen tegen ontstekingen aan de urinewegen. En voorkomen is beter dan genezen.

**T﻿ampon met yoghurt?**

Die Lactobacillus, die een gezonde vagina kenmerkt, is heel apart bacilletje. Iedere dag eten de meeste mensen wel een voedingsmiddel met deze bacil. Hij valt namelijk onder de groep van melkzuurbacteriën en is in staat om suikers om te zetten naar melkzuur. Er worden dan ook heel wat soorten gebruikt voor de conservering van levensmiddelen zoals melk. Waaruit dan bijvoorbeeld ontstaat: yoghurt! 

Hebben de yoghurt-smeersters dan toch gelijk? Helaas niet. De ene lactobacil is de andere namelijk niet. De *Lactobacillus*, die de infecties en bacterien als e-coli op afstand houdt in je vagina, is de *Lactobacillus crispatus* en die in yoghurt is vooral de *Lactobacil delbrueckii*. Hij zal het best toeven vinden in de vagina, maar of hij nou echt het gevecht met de foute bacteriën aangaat, is nog maar de vraag. Bovendien zitten in yoghurt ook stoffen die niét zo best zijn voor je vagina, zoals suikers. 

**Z﻿etpil in plaats van antibioticum**

Rest dan toch slechts de antibiotica? Daar zijn wetenschappers geen fan van. Als het gebruik van antibiotica doorgaat zoals het nu is, zullen in 2050 meer mensen sterven aan de resistentie ervan, dan aan kanker. De wetenschappers pleiten dan ook voor een nieuwe aanpak van urineweginfecties bij vrouwen. 

De oplossing is simpel en al ruim voorradig in apotheek en drogist: de vaginale zetpil die het probioticum *Lactobacillus crispatus* bevat. Daarmee zouden ook vrouwen van boven de 40 geholpen zijn, omdat hun hormoonhuishouding het meest verandert gedurende de overgang. De overgang heeft namelijk ook tot gevolg dat de vagina minder lactobacillen bevat dan normaal.

Wel belangrijk is dat de zetpil de variant *crispatus* bevat. Tenminste, als je van je blaasontsteking af wilt komen. 

*Gepubliceerd op 6 juli 2023*

*Bronnen: Okayama University, Japan*