---
templateKey: post.template
title: "Poetins kopzorgen: bondgenoten"
Subtitle: Weinig substantiële steun, Oekraïne krijgt humanitaire hulp van China en India
date: 2024-03-29T11:18:21.126Z
headerPhoto: map-image-img-poetin-vriendjes-header-jpg-bron-pixabay-com-onderschrift-poetin-bondgenoten-header
onderwerp: human
auteur: Monique Siemsen
tags:
  - Welke hulp krijgt Oekraïne?
  - Welke bedrijven steunen Oekraïne?
  - Welke bondgenoten heeft Oekraïne?
  - Welke landen steunen Oekraïne?
  - China steunt Oekraïne humanitair en financieel
  - India steunt Oekraïne humanitair en financieel
  - Krijgt Oekraïne genoeg wapens?
  - Krijgt Oekraïne veel steun?
  - Is Iran een bondgenoot van Rusland?
  - Is China een bondgenoot van Rusland?
  - NAVO oefening 2024 operatie draak
  - "Wie is sterker: de NAVO of Rusland?"
  - Hoeveel militairen heeft NAVO?
  - Is Rusland sterker dan de NAVO?
---
**Hoe sterk is Rusland en welke bondgenoten heeft Rusland tot zijn beschikking? ScienceGeek.nl zocht het voor je uit en zette alle relevante cijfers over de militaire status van Rusland op een rijtje. En vergelijkt de cijfers meteen met die van eventuele bondgenoten.**

Deel 3: Ruslands vriendjes (Deel 1 over Poetins leger, lees je ***[hier](/poetins-kopzorgen-militair)***. Deel 2 over de Poetins economie, lees je ***[hier](/poetins-kopzorgen-geld)***)



De landen die Oekraïne militaire hulp hebben gestuurd op welke wijze dan ook zijn: Taiwan, Marokko, Australië, Nieuw-Zeeland, Pakistan, Groot-Brittannië, Canada, Verenigde Staten, Colombia, Cambodja, Thailand, Zuid-Korea, Frans Guinea, Soedan, Azerbaijan, Jordanie, Israël, IJsland, Noord- Macedonië, Turkije, Noorwegen, Servië en de 27 landen van de Europese Unie.

**Oekraïne heeft openlijk de meeste en machtigste vriendjes. Rusland moet het vooral hebben van ‘neutrale staten’.**

Het lijstje van Poetins vriendjes is beduidend korter. Zo sprak Dmitry Rogozin, voorzitter van het Russisch Committee van Buitenlandse Zaken en één van Poetins beste maatjes eens op een congres: ‘Rusland heeft 2 betrouwbare bondgenoten: de Russische marine en het Russische leger.’ Of Poetin er nog steeds zo in staat is, is niet bekend, maar het zegt wel iets over het vertrouwen dat Moskou heeft in internationale betrekkingen.

![Rusland vertrouwt al eeuwen alleen op zich zelf. Maar de andere landen zijn gaan samenwerken en Rusland is alleen komen te staan.](/img/poetin-vriendjes-3-russisch-leger-pexels-pixabay-73869.jpg "Pexels: Pixabay 73869")

De landen, waarvan Moskou steun zou mogen verwachten, houden zich graag op de vlakte of steunen zowel Rusland als Oekraïne. Deze zou Moskou achter zich mogen scharen: Venezuela, Myanmar, Mali, Eritrea, Noord-Korea, Syrië, China, India, Iran en de 5 andere landen van CSTO (NAVO tegenhanger) waar Rusland in zit, te weten Armenië, Belarus, Kazakhstan, Kyrgyzstan en Tajikistan. 

**Positie van Iran ten opzichte van Rusland: van beide walletjes eten?**

Munitie, mortieren en zware vuurwapens van Iraanse makelij blijven herhaaldelijk hun weg vinden naar de Oekraïense troepen. Iran zegt dat het materiaal gestolen is en via Jemen in Oekraïne terecht is gekomen. Maar daar is vooralsnog geen bewijs van. Bovendien duiken vrijwel maandelijks nieuwe partijen op en daarmee wordt de verklaring van Iran een beetje onwaarschijnlijk. Dit geldt overigens eveneens voor allerlei materiaal van de Verenigde Arabische Emiraten in Oekraïnse handen, maar de Emiraten hebben niet zo veel steun betuigd aan Rusland en staan dus minder met ei op het gezicht.

![Iran zegt Rusland te steunen. Toch blijft Iraanse munitie opduiken in Oekraïense handen. Volgens Iran betreft het gestolen waar. Maar hoe blij is Poetin met die verklaring?](/img/poetin-vriendjes-1-munittie.jpg "Pixabay.com")

Ook India en China kunnen we niet zomaar aan Russische zijde scharen. Beide landen hebben Oekraïne inmiddels vrij ruim van humanitaire hulp voorzien. Dat kan Poetin niet lekker hebben gezeten. Dat is toch alsof je je vijand een klap op de neus geeft en je beste vriendje rent naar hem toe met pleisters en een beter-maak-kusje.



**Positie van India ten opzichte van Rusland: van beide walletjes eten?**

De Russische diplomaat Gleb Ivashentsov wist het goed te brengen in India: ‘De Russen kwamen nooit in India als veroveraars en Russische kunstenaars als Tolstoy waren zeer geïnspireerd door de Indiase cultuur. Wat dacht India van de verbondenheid van onze talen? De Russische woorden voor moeder, broeder, vuur, licht en zwager klinken bijna hetzelfde in het Sanskriet!’ Dat zijn mooie woorden, maar of India daarin trapt, is een tweede. 

![Ook China en India stuurden humanitaire en/of financiële hulp naar Oekraïne. Bovendien voelen zij er niet zo veel meer voor om openlijk te spelen met het meest impopulaire jongetje in de klas. ](/img/hulp-aan-oekraïne.jpg "By Viewsridge - Own work,List of foreign aid to Ukraine during the Russo-Ukrainian War, CC BY-SA 4.0, https://commons.wikimedia.org/w/index.php?curid=115698384")

India is van Moskou afhankelijk voor de levering van wapens en olie, maar misschien niet voor lang. Tijdens recente gesprekken in Washington is India duidelijk gemaakt, dat de Verenigde Staten best zelf wapens willen leveren aan India. En de energiecrisis: daar wil Amerika ook best een handje bij helpen en bemiddelen. De landen zijn overeengekomen dat wat betreft de wapendeals India inderdaad zal overstappen naar de VS. Wel houdt India nog een slag om de arm, als het gaat om energie. Te meer omdat Moskou voor discountsupermarkt speelt met zijn grondstoffen en de boel goedkoop van de hand doet. India’s grote zorg is dan ook niet Rusland zelf, maar China. Russisch andere bedfellow. Dat Rusland nu naar China trekt, zit India absoluut niet lekker. Al tientallen jaren zijn er schermutselingen op de Chinees-Indiase grens en in juni 2020 leidde dit tot schietpartijen. India zal niet samen willen werken met China, ook niet om Rusland een lol te doen. Integendeel: India zoekt steeds meer samenwerking met Australië en Japan.

**\
Positie van China ten opzichte van Rusland: van beide walletjes eten?**

China heeft zo mogelijk nog minder zin dan India om Rusland al te openlijk te steunen. Net als India, stuurde China veel hulp naar Oekraïne. Wat nog meer: China heeft grote handelsbelangen in Europa en de VS, door bedrijven als Shein, AliExpress en Temu. De afzetmarkt van bijna een miljard relatief rijke consumenten in het Westen wil China absoluut niet verliezen aan Rusland met zijn veel minder draagkrachtige 140 miljoen consumenten.

![China acht het zakelijk onverstandig zich al te veel te affiliëren met Rusland.](/img/poetin-vriendjes-2-protest.jpg "Pixabay.com")

En dan hebben we het nog niet over China’s wapenhandel, waarbij het land heel comfortabel laveert tussen de VS en de rest van de wereld. Zo levert China wapens en beveiligingssystemen aan Europa en VS, maar is het ook afhankelijk van geïmporteerde technologie voor de eigen wapens. Europa levert bijvoorbeeld de dieselmotoren voor Chinese oorlogsschepen, ontwerpen voor militaire helikopters en anti-duikboot sonarsystemen. Australië verkocht China de tech voor de laatste Houbei Class raketschepen en Israël die voor raketten, lasers en luchtvaart.

Dus veel meer dan kuchend een 12 puntenplan aan komen dragen ter beëindiging van de oorlog en er 100 keer bij zeggen dat China écht, écht neutraal wil blijven, hoeft Rusland waarschijnlijk niet te verwachten van China. 

**Private (wapen)industriesector steunt Oekraïne**

Moskou’s grootste probleem is niet Oekraïne zelf, maar de steun die het krijgt. Het land begon met vrijwel niets, maar kreeg uit alle hoeken humanitaire, financiële én militaire steun. En dat zijn niet alleen overheden. Ook de bedrijvensector laat zich horen. De laatste cijfers uit 2022 laten een lijst van meer dan 100 internationals zien, die Rusland gesanctioneerd hebben en in veel gevallen actief hebben voorzien van producten of diensten. Daartoe behoren 7 grote techbedrijven en wapenfabrikanten als LMG Tactical, Space X, Amazon, Vista Outdoor, Kel-Tec en Kimber Arms, die massaal digitale diensten of wapenmateriaal hebben geschonken aan Oekraïne. Zelfs tabaksgigant Philip Morris heeft miljoenen sigaretten gedoneerd. (Al moeten we betwijfelen of dit wel echt onder de noemer ‘hulp’ valt te scharen.) 

![Militair overzicht 1.1.2024 *Beschikbaar, niet noodzakelijk reeds actief. **Ontmanteld of in opslag. Misschien kan Rusland Oekraïne aan. Maar diens grote vriendje de NAVO wordt een groot probleem.](/img/poetins-overzicht-geld-en-kernwapens.jpg "ScienceGeek.nl")

De steun is niet alleen pragmatisch hard nodig, maar heeft ook een psychologische impact op de partijen Rusland en Oekraïne. Je voelt je nu eenmaal sterker als je weet dat je meer vriendjes en grotere vriendjes hebt dan je tegenstander. En vice versa uiteraard.



**De VS en de EU, aka NAVO**

De bondgenoten van Oekraïne doen minder stiekem over wie ze steunen. Privé laten ze zich horen in demonstraties en in de media verklaren ze uitgebreid over wat ze Oekraïne schenken. Daardoor trekken Ruslands beste potentiële matties China en India zich steeds verder terug, vooral economisch. (In deel 2 over geldstromen lees je ***[hier ](/poetins-kopzorgen-geld)***meer over.) Dat is onfortuinlijk voor Moskou, want China en India zijn eigenlijk de enige grootmachten die een verschil zouden kunnen uitmaken. Beide landen investeerden de afgelopen jaren hevig in defensie en zijn razendsnel de militaire en economische ladder opgeklommen.

![Militaire macht per 2021. *True Value Rating (module of macht te berekenen op basis van capaciteit etc). Rusland dwergt Oekraïne in materiaal, maar wordt op zijn beurt gedwergd door de NAVO. China en India gaan Rusland niet helpen.](/img/poetin-overzicht-legerafdelingen.jpg "ScienceGeek.nl")

Zonder China en India kan Rusland niet zoveel uitrichten tegen de EU, de NAVO en de Verenigde Staten. De landen die zich verenigd hebben in de NAVO, laten een absolute militaire dominantie zien. Vele kleintjes maken dus wel degelijk één grote. Landen als Turkije en Frankrijk zijn steeds belangrijker elementen binnen de NAVO, naast de Verenigde Staten.

 

**Operation Dragon: 90.000 NAVO man maken zich klaar en 30.000 gaan naar Oekraïne.**

In 2024 zal de steun vanuit Europa en de VS dan ook geïntensiveerd worden. NAVO stuurt 30.000 beroepsmilitairen naar Oekraïne en met name Polen maakt zich klaar voor de strijd. Een week geleden is Operation Dragon afgerond. Dit was een grootscheepse oefening met wapenmaterialen, georganiseerd door Polen, maar gesteund door de NAVO. In totaal namen maar liefst 90.000 beroepsmilitairen deel aan de multinationale oefening, uit de landen Frankrijk, Duitsland, Litouwen, Polen, Slovenië, Spanje, Turkije, het Verenigd Koninkrijk en de Verenigde Staten. 

![De NAVO hield onlangs de grootste militaire oefening in tientallen jaren. Ruim 90.000 beroepsmilitairen oefenden met materieel en live vuur (geen losse flodders dus.)](/img/poetin-vriendjes-4-soldaten-patrouille.jpg "Pixabay.com")

De oefening helpt NAVO-bondgenoten bij het trainen van militaire operaties op zowel tactisch als operationeel niveau. Het omvat trainingen over infanterieoperaties en stedelijke gevechten, evenals een oefening met tanks met live vuur. Oefening Dragon valt onder Steadfast Defender 2024 - de grootste NAVO-oefening in tientallen jaren. Steadfast Defender 2024 test de nieuwe regionale verdedigingsplannen van het bondgenootschap, waarbij troepen snelle inzet en gevechten in zowel Noorwegen als Polen oefenen. Het stelt de bondgenoten in staat om hun vermogen te tonen om grote grond-, lucht- en zeemachten over aanzienlijke afstanden te leiden en te controleren, binnen het euro-Atlantische gebied.

**Conclusie: Rusland mist machtige vriendjes om oorlog lang vol te houden.**

En daar zit dan ook de crux voor Rusland: de samenwerkingsverbanden waar het tegenaan loopt en het gebrek aan machtige samenwerkingsverbanden. Of het nu gaat om aantallen mensen, die de oorlog en industrie draaiende houden, tech know-how en levering, of geldstromen: Ruslands afhankelijkheid van andere landen is groter dan de afhankelijkheid van die landen van Rusland. Het enige dat Rusland echt te bieden heeft, zijn fossiele brandstoffen. 

Maar daar komen in rap tempo alternatieve aanbieders én bronnen voor. (***[hier](/poetins-kopzorgen-geld)*** deel 2 over economische situatie). Ligt vrede daarom toch dichterbij dan we mogen hopen? Vooral het jaar 2025 zal economisch en militair cruciaal blijken voor Rusland.

*Gepubliceerd op 29 maart 2024*

*Bronnen:*

* *(en) Federation of American Scientists (FAS) [Status of World Nuclear Forces](https://fas.org/issues/nuclear-weapons/status-world-nuclear-forces/), actueel overzicht van kernmachten*
* *(en) [Russia Military Guide](http://www.globalsecurity.org/military/world/russia/index.html), globalsecurity.org*
* *(ru) [Officiële website](https://web.archive.org/web/20161125074551/http://mil.ru/) (rusland defensie)*
*  *Centre for Russian and East European Studies [Military Expenditure in the 2005 and 2006 Federal Budgets of the Russian Federation](http://www.sipri.org/research/armaments/milex/publications/unpubl_milex/cooper2006)*
* *[↑](https://nl.wikipedia.org/wiki/Russische_strijdkrachten#cite_ref-2) [nieuws.nl](https://nl.wikipedia.org/wiki/Nieuws.nl) [Russische wapenexport ruim vijf miljard euro](http://www.nieuws.nl/204665) - 31 maart 2006*
* *<https://www.statista.com/statistics/1296573/russia-ukraine-military-comparison/>*
* *<https://www.wilsoncenter.org/blog-post/ukraines-budget-2024>*
* *<https://worldpopulationreview.com/country-rankings/largest-air-forces-in-the-world>*
* *[World Directory of Modern Military Aircraft (WDMMA)](https://www.wdmma.org/ranking.php)*
* *<https://www.consilium.europa.eu/en/infographics/impact-sanctions-russian-economy/>*
* *<https://www.omfif.org/2024/02/russian-economic-resilience-is-not-what-it-seems/>*
* * *["Ukraine Support Tracker - A Database of Military, Financial and Humanitarian Aid to Ukraine"](https://www.ifw-kiel.de/topics/war-against-ukraine/ukraine-support-tracker/) by the [Kiel Institute for the World Economy](https://en.wikipedia.org/wiki/Kiel_Institute_for_the_World_Economy)*
* *<https://www.voanews.com/a/countries-in-crisis-top-recipients-of-chinese-funds-/7348919.html>*
* *<https://www.globaldata.com/data-insights/macroeconomic/russia-and-ukraine-military-comparison-overview/>*
* *<https://worldpopulationreview.com/country-rankings/tanks-by-country>*
* *<https://www.geeksforgeeks.org/most-powerful-naval-forces-in-the-world/>*
* *<https://worldpopulationreview.com/country-rankings/largest-navies-in-the-world>*
* *<https://www.statista.com/statistics/1293705/nato-naval-strength-country/>*
* *<https://en.wikipedia.org/wiki/List_of_equipment_of_the_Russian_Ground_Forces>*
* *<https://en.wikipedia.org/wiki/List_of_humanitarian_aid_to_Ukraine_during_the_Russo-Ukrainian_War>*
* *https://en.wikipedia.org/wiki/List_of_military_aid_to_Ukraine_during_the_Russo-Ukrainian_War*